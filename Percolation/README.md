<div dir="rtl">

تراوش یکی از پدیده‌های پرتکرار در طبیعت است که اثر آن را در جاهای مختلف می‌توان مشاهده کرد از ساخت عایق یا مواد رساننده خاص گرفته تا آتش‌سوزی جنگل یا پخش شایعه و موارد بسیار دیگر.

مدل تراوش را می‌توان در شبکه‌های مختلف و با رویکردهای متفاوت بررسی کرد، در این شبیه‌سازی ها شبکه مربعی دوبعدی را انتخاب کرده‌ایم و همچنین تراوش را به صورت خانه به خانه درنظر میگیریم
(نه لینک به لینک).


شبکه‌ای مربعی را درنظر بگیرید که هرخانه شبکه می‌تواند با احتمال p 
روشن شود و در غیر این صورت خاموش می‌ماند. مجموعه خانه‌های روشنی را که به هم وصل هستند را خوشه می‌نامیم. مشخص است که با توجه به مقدار 
p
اندازه این خوشه‌های می‌تواند بزرگ و کم باشد. اگر 
p
خیلی کم باشد خوشه‌ها بسیار کوچک خواهند بود و اگر خیلی بزرگ باشد، شاهد خوشه‌هایی بسیار بزرگی هستیم که دو سر شبکه را به هم متصل کرده است.
پس می‌توانیم بگوییم باتوجه به مقدار p
ما دو فاز مختلف در شبکه داریم
(دو انتهای  شبکه به هم وصل شده باشند یا نه)
و این نشان میدهد که در یک p
خاص  می‌توانیم انتظار رخ دادن گذر فاز و رفتار بحرانی باشیم و همین مطلب انگیزه کافی برای مطالعه بیشتر و دقیق‌تر تراوش است، حال آنکه تراوش همچنان از مسائل به روز فیزیک آماری می‌باشد.

در کدهایی که اینجا قرار می‌دهم، ابتدا به سراغ شبیه‌سازی ساده تراوش و الگوریتم رنگ‌آمیزی برای تشخیص خوشه‌های مختلف می‌رویم. سپس مسئله تراوش از یک نقطه(دانه اولیه) را شبیه‌سازی می‌کنیم.

در نهایت با استفاده از الگوریتم 
Hoshen–Kopelman
تراوش را به طور دقیق شبیه‌سازی کرده و با توجه با داده‌های بدست آمده از شبیه‌سازی، گذرفاز و رفتار بحرانی مدل تراوش را مطالعه می‌کنیم.

</div>
